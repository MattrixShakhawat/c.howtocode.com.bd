#ডাটা টাইপ

আমরা যখন কোন কাজ কম্পিউটার কে দিয়ে করিয়ে নিতে চাই তখন বিভিন্ন ধরনের তথ্য (Data) নিয়ে কাজ করে থাকি। যেমন- আমরা যদি চাই ১ থেকে ১ লক্ষ এর মধ্যে যত পূর্ণ সংখ্যা (Integer Number) আছে কম্পিউটার সব যোগ করে দিবে তাহলে এখানে পূর্ণ সংখ্যা (১, ২, ৩, ... ,১০০০০০) নিয়ে কাজ হবে। আবার আমরা যদি চাই একটা ইংরেজি বইতে 'A' অক্ষর কতবার  আছে তা বের করতে তাহলে কম্পিউটার কে Character বা Alphabet নিয়ে কাজ করতে হবে। একই ভাবে কম্পিউটার নিয়ন্ত্রিত কোন থার্মোমিটার দিয়ে যদি কারো গায়ের জ্বর মাপা হয় তাহলে  হয়ত কম্পিউটার ফলাফল দেখাতে পারে ১০১.০১ ডিগ্রী জ্বর আছে। এখানে কম্পিউটার ভগ্নাংশ (Real Number বা Floating Point Number) নিয়ে কাজ করছে।

ডাটা বা তথ্যের এই বিভিন্ন ধরন বা ক্যাটাগরিকেই ডাটা টাইপ (Data Type) বলা হয়।